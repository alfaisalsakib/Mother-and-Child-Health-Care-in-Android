সন্তান জন্মের পর মায়ের দুধের ঘাটতিঃ

ভূমিষ্ঠ হবার পর একটি শিশুর প্রাথমিক চাহিদা মাতৃদুগ্ধ। শাল দুধ এবং জন্মের প্রথম ছয় মাস বাচ্চার জন্য মায়ের দুধের কোনো বিকল্প নেই। এমনকি বাচ্চার শরীরের জন্য দরকারি পানিটুকুও মায়ের দুধ থেকেই পাওয়া যায়, যে কারনে জন্মের প্রথম কিছু মাস বাচ্চাদের আলাদাভাবে পানি খাওয়ানোর দরকার হয় না।
আমাদের দেশের বেশিরভাগ শিশুরোগ বিশেষজ্ঞ এর মতে, মায়ের ইচ্ছাশক্তি, স্তন্যদানের সঠিক পদ্ধতি এবং কিছু দুগ্ধ উৎপাদনকারী খাবার খেলে সন্তান দুধ পেতে বাধ্য।  কিছু ক্ষেত্রে অবশ্যই এই পরামর্শ কাজ করে। 
কিন্তু, ডাক্তারের পরামর্শ মত সবকিছু মেনে চলেও দেখা যায় কিছু মা দুধ উৎপাদন করেতে পারছেন না। এক্ষেত্রে, আশেপাশের লোকজন এমনকি নিকট আত্মীয়স্বজনও বিভিন্ন ভাবে মা-কে ব্লেইম করতে থাকে, এটা একদমই ঠিক না।
